[viewBag]
title = "Definition av ”gods”"
url = "/vad-ar-en-herrgard/definition-av-gods"
layout = "default"
is_hidden = 0
navigation_hidden = 0
==
<p>Herrgårdarna i sig var vanligen inga stora egendomar. De var vanligen på mellan ett och fyra mantal vilket motsvarade en areal på två till åtta bondgårdar. Avgörande var istället <em>godsets</em> storlek. Ett gods var den egendom som tillhörde herrgården och som främst bestod av bondgårdar. Det kunde även ingå kvarnar, gästgiverier etc. Arrendatorerna på enheterna, ofta bönder, betalade en årlig skatt, <em>ränta</em>, till godsägaren. Räntan bestod av kontanter, arbete och jordbruksprodukter som spannmål, kött, ägg, fisk, ved, tyg, garn m.m. Räntans sammansättning varierade med gårdens läge och förutsättningar.</p>

<p>I mycket stora gods kunde det ingå andra herrgårdar och bruk. I databasen presenteras varje herrgård för sig med dess ägare och brukare, samt det gods som hörde till i form av gårdar (skattlagda jordeboksenheter, inklusive inkorporerade säterier/herrgårdar ). En del av dessa herrgårdar kan sedan varit en del av en större godsbildning.</p>

<p>Under perioden 1750 till 1860 övergick man på många herrgårdar till domändrift vilket innebar att underlydande hemman avhystes. Husen revs ned och jordbruket slogs samman med herrgårdens jordbruk. I databasen görs ingen skillnad mellan huruvida godset drevs med domändrift eller ej, utan godsets storlek redovisas för sig.</p>